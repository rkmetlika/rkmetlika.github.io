---
layout: page
title: O klubu
background: '/assets/images/default.jpg'
---

Rokometni klub Metlika se je v letu 2017 uspešno udeleževal tekmovanj, ki jih razpisuje Rokometna zveza Slovenije.

Število registriranih članov v začetku sezone 2017/18 je bilo 126. Od tega je člansko ekipo sestavlja 30 igralcev, 17 je 
mladincev, 11 starejših dečkov B, 14 starejših dečkov A, 14 starejših deklic B in 15 starejših deklic A. Dodatno beležimo 
še 25 članov mini rokometa, ki so pričeli s treningi v drugi polovici leta 2017. 8 igralcev oz. igralk je neregistriranih, 
saj nimajo selekcije. Skupaj tako beležimo 134
igralcev.

V septembru 2017 se je pričela nova tekmovalna sezona 2017/2018, na katero smo prijavili 6 ekip, in sicer člane, mladince, 
starejše dečke B, starejše dečke A, starejše deklice B, starejše deklice A in mini rokomet za dečke in deklice. Treningi 
so se izvajali v telovadnici OŠ Metlika po urniku.

Mini rokomet se je pričel izvajati v mesecu novembru, v decembru ga ni bilo, ker ni bilo trenerja. Od januarja 2018 je 
vodenje prevzela Tjaša Nadu. Treningi mini rokometa so potekali ob torkih in petkih med 13. in 14. uro.

V letu 2017 smo se udeležili 3 turnirjev z različnimi ekipami. Ekipa mini rokometa je v januarju in juniju obiskala turnir 
v Grosuplju in Črnomlju. Starejše deklice A pa so obiskale turnir v Ogulinu v mesecu septembru in osvojile prvo mesto. Pred 
pričetkom sezone 2017/18 je bilo odigranih nekaj pripravljalnih tekem.

Rokometašice RK Metlika so se v sklopu priprav na prihajajočo sezono v septembru 2017 udeležile mednarodnega rokometnega 
turnirja v sosednji Hrvaški v mestu Ogulin. Naše rokometašice so v odločilni tekmi premagale ekipo rokometnega kluba iz 
Karlovca in zasluženo osvojile prvo mesto.

V začetku decembra se je članska ekipa iz Metlike pomerila z rokometaši RK Črnomelj. Belokranjski derbi se je zaključil 
z zmago RK Metlika in rezultatom 27:25, kar je našim članom odprlo vrata v osmino finala Pokala Slovenije 2017/18. Žreb 
je Metličanom prinesel RK Celje Pivovarna Laško, 21-kratne državne, 20-kratne pokalne in enkratne prvake Lige prvakov 
Evropske rokometne federacije. V sredo, 20. 12. 2017, Druga polovica tekme je potekala podobno kot prva, tako so se 
igralci RK Celje Pivovarna Laško veselili zmage z rezultatom 21:51.

V letu 2017 je Rokometni klub Metlika praznoval deseto leto delovanja, kar je še en uspeh, ki ga lahko pripišemo 
dolgoletnemu uspešnemu delu. Hvala vsem, ki so pripomogli k temu.
Zgodovina kluba

Rokomet in Metlika se poznata že veliko let, pa čeprav so v vsem dosedanjem življenju velikokrat nihala skozi delovanje. 
Rokomet se je v Metliki začel že v obdobju Sokolskega doma takoj po drugi svetovni vojni, ko so mladi Metličani in vaški 
fantje začeli igrat ta šport na igrišču Pungert v Metliki. Seveda takrat ni bilo govora o asfaltu, je bilo pa veliko 
govora o rokometu. Fantje so igrišče, ki je bilo travnato uredili ter začeli igrat ta fantovski šport. Ekipa se je 
udeleževala tekem v Beli krajini ter po dolenjskem. Žal so vsi zapiski zgoreli v takratnem požaru Sokolskega doma v Metliki. 
Zagnani fantje so v igri uživali ter navduševali podmladek. Prišel je zaton stare generacije in rokomet se je odpravil na spanje.

Zbudil se je v letu 1975, ko so se mladi fantje zopet zbudili iz spanca in rokomet se je začel spet razvijati. Pod 
sponzorstvom tovarne Beti Metlika so fantje začeli spet garati in pod taktirko Slavka Orlič so nizali kar lepe rezultate. 
Bridka dekleta so tekme gledala in se še same navdušile za to igro. Bile so v ponos Metliki.

Po letu 1985 se spet ni našel pogumnež ,da bi obdržal rokomet na planu, tako je ta spet odšel na spanje do leta 2007. 
To leto so se Metliški navdušenci spet zbudili in ustanovili športno društvo Metlika,ki se je začelo ukvarjati z rokometom. A tokrat so začeli delati z mladimi. Vsako leto se je število igralcev večalo in klub sedaj že lepo sestavlja 5 selekcij mladih, ki v Slovenskem rokometu prosto iščejo svojo pot proti vrhu. Vrjeli ali ne, korak po korak nam uspeva bližje sanjam, ko bomo tudi mi, tam nekje iz juga Slovenije dokazali, da smo resen nasprotnik klubom z dolgoletno tradicijo igranja. Igralci so ne samo športniki ampak tudi socialno usmerjeni ljudje. V letu 2014 smo se na pobudo predsednika kluba odločili zbirati dobrovoljne prispevke za poplave v Bosni in Hercegovini. Klub je zbral prek 2700 kg blaga in jo z tremi kombiji dostavil v klubu Čelik v Zenico, ta pa naprej v Malgaj. Za tako solidarnost prejme klub plaketo občine Metlika, kot edin klub z solidarno noto. Lahko se resno zamislimo o delovanju kluba, saj trenutno spadamo med 25 najboljših rokometnih klubov v Sloveniji. Imamo državnega reprezentanta letnika 1998 in nekaj osvojenih prvih mest na turnirjih (Zenica 2x in Banja Luka), spoštovanja vredno ekipo mladincev, ki bo v letu 2015 prvič po dolgem času postala članska ekipa, samih Metliških fantov. Pridni učenci 10 gimnazijcev je med njimi, ki so vzor podmladku. Mladi igralci pa radi posnemajo starejše in rezultati so zavidljivi.

Klub se trudi ostati v dobri formi, vodstvo je zagnano in volentersko, zato je vzdušje v klubu zavidljivo. MEDSE RADI 
SPREJMEMO VSE NAVDUŠENCE ROKOMETA. V letu 2015 bo po novem v klubu ekipa za dekleta, saj ta v Metliki nimajo organizirane 
športne vadbe.

<hr>

## Pravni akti in dokumenti Rokometnega kluba Metlika

* [Statut Rokometnega kluba Metlika](/assets/pdfs/statut-2017.pdf), sprejet na izrednem občnem zboru dne 21. 4. 2018
* [Klubski pravilnik Rokometnega kluba Metlika](/assets/pdfs/klubski-pravilnik-2018.pdf), sprejet na dopisni seji 
Upravnega odbora dne 20.9.2018

### 12. občni zbor RK Metlika
	
* [Zapisnik 12. občnega zbora](/assets/pdfs/zapisnik-oz-12-2018-03-17.pdf) RK Metlika z dne 17. 3. 2018
* [Letno poročilo 2017](/assets/pdfs/letno-porocilo-2017.pdf)
* [Plan dela za leto 2018](/assets/pdfs/plan-dela-2018.pdf)
    
    
### 13. občni zbor RK Metlika	
* [Zapisnik 13. občnega zbora](/assets/pdfs/zapisnik-oz-13-2018-04-21.pdf) RK Metlika z dne 21. 4. 2018


### 14. občni zbor RK Metlika
* [Zapisnik 14. občnega zbora](/assets/pdfs/zapisnik-oz-14-2018-07-26.pdf) RK Metlika z dne 26. 7. 2018
	
	
### 15. občni zbor RK Metlika
* [Zapisnik 15. občnega zbora](/assets/pdfs/zapisnik-oz-15-2019-04-13.pdf) RK Metlika z dne 13. 4. 2019

### 16. občni zbor RK Metlika
* [Zapisnik 16. občnega zbora](/assets/pdfs/zapisnik-oz-4-7-2020.pdf) RK Metlika z dne 4. 7. 2020
    
### Obrazci
* [Obrazec za pridobitev kontaktov od članov kluba](/assets/pdfs/vpisnica-clani-2019.pdf)
* [Prošnja za oprostitev vadnine](/assets/pdfs/prosnja-oprostitev.pdf)
* [Vpisnica v Rokometni klub Metlika 2020/21](/assets/pdfs/vpisnica-2020.pdf)
    * Izpolnijo jo zakoniti zastopniki otrok, vključuje tudi osnovne informacije o delovanju kluba; vpisnica velja tudi 
    za vse ostale, ki bi se radi vpisali v klub.
* [Obrazec za namenitev dela dohodnine](/assets/pdfs/dohodnina-rkmetlika.pdf)
